---
---
Redovisning kmom05
=========================

#### Berätta om arbetet med din CI-kedja, vilka verktyg valde du och hur gick det att integrera med dem?
Jag valde att arbeta med Travis och Scrutinizer, varför jag valde Travis istället för CircleCI är väl till stor del att jag arbetat med Travis innan. Om jag inte missminner mig helt så var det i jsramverk kursen med Emil som vi använda oss av det. Jag kommer ihåg att jag tyckte Travis var väldigt smidigt iallafall och valde därför att fortsätta använda mig av det. Det var väl lite strul med lång kompileringstid, men det hade väl i slutändan att göra med att Travis-ci.org migrerar till en .com address istället, utöver det så gick det väldigt smidigt! Vi använde oss också av Scrutinizer i jsramverk, så jag hade väl egentligen inga problem alls att få det att fungera i min modul heller.

#### Vilken extern tjänst uppskattade du mest, eller har du förslag på ytterligare externa tjänster att använda?
Hm, det beror väl lite på skulle jag vilja säga. Först och främst för att se att alla mina tester går igenom och att koden exekverar på korrekt sett så tycker jag att Travis är ett perfekt verktyg. Ifall koden redan exekverar på det sätt jag vill och funktionaliteten som jag vill ha i min applikation finns där så är Scrutinizer ett väldigt bra verktyg att göra koden "renare". Det kanske finns en massa onödiga uttryck som skulle kunna simplifieras och minimeras i mån om att få samma funktionalitet i applikationen fast med en färre mängd rad kod. Om jag var tvungen att välja dock, vilket är svårt, då jag tycker att dom kanske tjänar lite olika syften så måste jag nog ändå säga Travis. Lite beroendes på min .travis.yml så kan jag jämföra mot olika php versioner osv, och i slutändan så vill jag ju ha en applikation som fungerar, där hjälper Travis till stor del. 

#### Vilken kodkvalitet säger verktygen i din CI-kedja att du har, håller du med?
Enligt Scrutinizer så fick jag kodvaliten 9.62 (very good), A 81.08% och B 18.92%. Jag är ändå nöjd med det betyget och tycker att jag lyckades klämma in rätt kod på rätt plats. Sätter man sig ned med koden och har obegränsat med tid så finns det självklart förbättringar att göra, det finns det i stort sett alltid, men det är lätt att också fastna. Jag känner väl lite att "less is more" och det är dumt att spendera allt för mycket tid på lite småsaker när Scrutinizer ändå ger ett betyg på nästan 10. Allt som allt så håller jag nog med verktygen då jag har försökt att verkligen lägga in rätt kod på rätt plats, samt att skriva så lite kod som möjligt och inte försöka väva in allt för många "if-statements" (om några) då det oftast lätt kan spåra ur då och orsaka en hög "cyclomatic complexity".

#### Gjorde du några förbättringar på din modul i detta kmom, isåfall vad?
Tråkigt och kort svar, men nej det gjorde jag inte! Gick väl lite in på det i ovanstående svar, då jag är rätt nöjd med Scrutinizers betyg på kodkvaliteten. 

#### Vilket ramverk undersökte du och hur hanterar det ramverket sin CI-kedja, vilka verktyg används?
Jag kikade lite på hur Laravel använder sig av CI och testfall generellt sett. Till att börja med så verkar det som att PHPUnit är inkluderat redan från början när du börjar att bygga en applikation, och en phpunit.xml är redan uppsatt. Jag fann dock att Laravel har browser tests via Laravel Dusk vilket kan vara väldigt smidigt då det inte riktigt går att testa javascript på frontend-sidan med PHPUnit. Det verkade inte finnas stora skillnader i CI ifrån Laravel Dusk, utan det är rätt snarlikt det vi gjorde i canax. Släng upp en .travis.yml config fil och lägg till den konfigurationen du vill ha. I deras exempel som dom har i deras dokumentation så använder de sig av chrome: stable som en tillägg i .travis.yml configen (med ett par installations-kommandon) för att kunna köra en Chrome browser, för att sedan kunna dra scriptet php artisan serve för att köra igång PHP's inbyggda webserver. Efter att ha skummat igenom dokumentationen så verkar det som ett väldigt smidigt sätt att integerera även javascript på frontenden sidan i sin Continuous Integration.

#### Fann du någon nivå på kodtäckning och kodkvalitet för ramverket och dess moduler?
Njea, hittade väl egentligen ingen direkt kodtäckning eller kodkvalitet. Vet inte om jag letade på rätt ställe, men det känns rätt konstigt att jag inte hittade något. Det finns en hel del information på deras hemsida och dokumentationen om hur man installerar diverse saker och hur olika komponenter fungerar i deras ramverk, men ingenting om direkt kodkvalitet eller kodtäckning.

#### Vilken är din TIL för detta kmom?
Min TIL för detta kmom är väl att generellt sätt använda mig av CI mer i framtiden. Det är ett smidigt sätt för mig att få in ett bra arbetsflöde. Jag sitter och kodar något, har inte direkt tid eller ork att enhetstesta, så jag pushar upp mitt repo till GitHub, Travis syncar repot och kör testerna åt mig och rapporterar tillbaka om något strular. Under denna tid så har jag kunna koda vidare utan att mitt arbetsflöde förstörs.
